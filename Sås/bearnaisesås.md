Bearnaisesås
============

4 personer
----------

-	150 g smör
-	2 msk vitvins- eller dragonvinäger
-	1 msk färska blad dragon eller 1 1/2 tsk torkad dragon
-	2 msk fint hackad schaottenlök eller 1 msk finhackad gul lök
-	1 persiljekvist
-	2 msk vatten
-	3 äggulor

Gör så här:

1.	Smält smöret i en kastrull. Ställ åt sidan.
2.	Koka i sauteuse lök, persiljekvist, dragon och vinäger på stark värme och utan lock tills nästan all vätska kokat bort.
3.	Häll i 2 msk vatten och rör runt med en visp. Fiska upp persiljekvisten.
4.	Lägg i äggulorna och vispa försiktigt på svag värme tills du har en skummig konsistens.
5.	Tillsätt smöret droppvis och vispa under tiden.
6.	Smaka av med salt, peppar och dragon. Kan smaksättas med worcestershiresås, chili eller fransk senap.
