# Ris

Jennie Walldén, årets mästerkock i TV4 2013, tredje året i tv-programmets historia. Sen dess har hon synts i tv och
skrivit kokböcker, den senaste kom i höstas och heter Wok, ris, nudlar. Hon driver också restaurangen Namu i Malmö.

Jennies tre viktigaste råd:

1. Tvätta riset
2. Använd mindre vatten
3. Salta inte

> Man tvättar inte för att det är smutsigt utan för att tvätta bort risstärkelse, säger hon.

Japonicaris (som i Sverige kallas sushiris), jasminris och basmatiris ska alla tvättas noga. Lägg den uppmätta mängden
ris i en kastrull, häll på vatten och rör runt med handen ett par minuter. Vattnet kommer att bli grumligt vitt av
stärkelse. Sila av vattnet och upprepa med nytt vatten. Låt sedan riset rinna av ordentligt i en sil.

> Det är viktigt att det rinner av, säger Jennie. Annars stämmer inte vattenmängden när man ska koka.

Den mängd vatten som brukar stå på förpackningarna är oftast fel.

> Det är alldeles för mycket vatten.

Räkna med 0,75 dl ris per person.

| Sort     | Personer | Ris    | Vatten |
| -------- | -------- | ------ | ------ |
| japonica | 1        | 1 dl   | 1,2 dl |
|          | 2        | 1,5 dl | 1,8 dl |
|          | 4        | 3 dl   | 3,6 dl |
| jasmin   | 1        | 1 dl   | 1,4 dl |
|          | 2        | 1,5 dl | 2,1 dl |
|          | 4        | 3 dl   | 4,2 dl |
| basmati  | 1        | 1 dl   | 1,5 dl |
|          | 2        | 1,5 dl | 2,3 dl |
|          | 4        | 3 dl   | 4,5 dl |

Mät upp ris och vatten med samma mått.

> Och salta inte i vattnet, säger Jennie. I varje fall inte om man gör asiatiska rätter. Riset ska vara så neutralt som möjligt.

Sätt på kall platta och koka upp med lock på tills man hör bubblor. Sänk till låg värme och låt sjuda i 15 minuter.
Stäng av plattan och låt stå och svälla (fortfarande under lock) i minst fem minuter till. Avsluta med att fluffa upp
riset innan servering.

**Risottoris** tvättas aldrig. Där vill man ha kvar stärkelsen. Ris som ångas tvättas inte heller. Sticky rice tvättas inte utan blötläggs.

**Japonica** används till japanskt, koreansk och nordkinesiskt.

**Basmati** används till indiskt, rätter från Mellanöstern, Nordafrika och till europeiska rätter.

**Jasminris** används i hela sydostasien (t ex Thailand, Vietnam).

**Sticky rice** förekommer i norra Thailand.

**Grötris** är ett neutralt ris som kan fungera som ersättare för risottoris eller japonicaris.

Info från ett avsnitt av [Meny i
P1](https://sverigesradio.se/avsnitt/1639219?fbclid=IwAR3dpzqoD02zZmbTExMZITsXTxoSBKa4AkDnj9wc9fHeaHBARvq7R-k2BYE).
