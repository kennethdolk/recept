Zuccinipaj med pesto
====================

### Pajdeg

-	3 dl vetemjöl
-	150 g rumsvarmt smör
-	2 msk kallt vatten

Sätt ugnen på 225°. Arbeta samman vetemjöl och matfett, gärna i en matberedare. Tillsätt vatten och jobba samman till en degboll. Svep in i plastfilm och låt vila svalt i 30 minuter.

Kavla ut degen mellan plastfilm och lägg den sedan i en 24 cm pajform. Nagga pajskalet med en gaffel. Förgrädda mitt i ugnen i 10 minuter.

### Fyllning

-	2 mozzarellaostar à 125 g
-	4 msk färdig pesto

Skär mozzarellan i tunna skivor och fördela i pajskalet. Bred ut pesto över mozzarellan.

### Äggstanning

-	3 ägg
-	2 dl mjölk

Vispa samman äggstanningen, krydda med salt och peppar. Häll över.

### Topping

-	1 medelstor zucchini (ca 400 g)
-	10–12 körsbärstomater
-	1/2 kruka basilika
-	1 msk olivolja
-	1 tsk balsamvinäger

Hyvla tunna skivor zucchini med en mandolin eller osthyvel och garnera pajen med skivorna. Grädda i ugnens mitt i ca 35 minuter eller tills pajen stannat helt och är gyllenbrun.

Skär tomaterna i halvor eller fjärdedelar, blanda med basilika, olja och vinäger. Toppa med blandningen vid servering.
