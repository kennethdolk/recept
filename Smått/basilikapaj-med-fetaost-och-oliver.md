Basilikapaj med fetaost och oliver
==================================

### Pajdeg

-	4 dl vetemjöl
-	150 g smör
-	1/2 kruka basilika
-	1 dl färsk riven parmesanost
-	1/2 dl vatten

Pajdeg:

1.	Sätt ugnen på 225°.
2.	Blanda mjöl, smör, basilikablad och parmesanost i en matberedare. Tillsätt vattnet och kör snabbt ihop till en deg. Låt degen vila kallt tills ugnen blivit varm.
3.	Tryck ut degen i en låg vid pajform, ca 28 cm i diameter och nagga. Förgrädda pajskalet i ca 10 minuter.

### Fyllning

-	5 tomater
-	1/2 kruka basilika
-	150 g fetaost
-	1 burk svarta oliver

Skölj och skiva tomaterna. Hacka basilikan. Lägg tomatskivorna i pajskalet. Strö över basilikan och oliverna. Smula över fetaosten.

### Äggstanning

-	4 ägg
-	4 dl mjölk
-	1 tsk salt
-	2 krm svartpeppar
-	1–2 vitlöksklyftor

Vispa ihop ägg, mjölk, salt, peppar och pressad vitlök. Häll äggstanningen över fyllningen. Grädda i 200° ca 45 minuter.
