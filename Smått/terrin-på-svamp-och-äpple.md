Drakamöllans terrin på svamp och äpple
======================================

## 6-8 personer

### Pesto med ruccola
- 2 1/2 dl solroskärnor
- 1 dl äppelcidervinäger
- 1 dl socker
- 3 vitlöksklyftor
- 1 tsk sambal oelek
- 2 dl vatten
- 50 g ruccola
- 1 dl riven parmesan

Mixa alla ingredienser i en matberedare.

- 2 dl olja

Tillsätt oljan droppvis och mixa ytterligare en kort stund.

### Terrin
Sätt ugnen på 225 grader.

- 100 g smör
- 200 g blandad svamp
- 50 g finhackad schalottenlök

Rensa svamp och skär i jämnstora bitar. Stek i smör tillsammans med löken.

- 3 äpplen med mycket smak, t.ex. Santana

Skala och tärna äpplena i cm-stora tärningar. Lägg i svampröran och stek ytterligare några minuter.

- 3 skivor dagsgammalt bröd
- 20 g persilja
- 1 dl pesto med ruccola

Skär bort kanterna på brödet. Mixa med persilja och pesto i en matberedare.

- 100 g riven prästost

Häll svampröran i en bunke, blanda med samman med pesto-röran och riven ost. Smaka av med salt, peppar och ev. lite citron.

- 100 g spickeskinka

Lägg ut aluminiumfolie på arbetsbänken och täck med plastfolie. Lägg ut skinkan som ett taktegel och bred över blandningen. Rulla ihop till en tjock rulle med hjälp av plastfolien. Pressa ihop rullen med aluminiumfolien. Lägg i kylen för att stelna.

- 2 smördegsplattor
- 1 uppvispat ägg

Kavla ut smördegsplattorna till en stor fyrkant, rulla och vik in terrinen, pensla med ägg och grädda i 10 minuter.

Servera med blandad sallad och lite stekt eller friterad svamp.