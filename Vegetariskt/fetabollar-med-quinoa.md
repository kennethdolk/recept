# Fetaostbollar med quinoasallad och tsatsiki

## 4 portioner

Koka

* 4 portioner svart eller vit quinoa

enligt anvisningarna på paketet.

Riv

* 1/2 gurka

grovt och låt rinna av i en sil. Pressa ut överflödig vätska. Blanda med

* 3 dl turkyoghurt
* 1 riven vitlöksklyfta
  
och smaka av med salt. Ställ undan. Dela eller skiva

* 2 avokado
* 250 g körsbärstomater
* 1 rödlök

Lägg allt i en bunke och blanda i

* 75 g ruccola

eller annan bladsallad.

Smula ned

* 300 g fetaost

i en ny bunke. Tillsätt

* 1 ägg
* 1/2 dl vetemjöl
* 1 msk citronsaft
* 1 msk olivolja
* salt
* peppar

Rör runt ordentligt. Gör små bollar av röran och vänd runt i

* 1 dl pankoströbröd

Stek fetabollarna gyllene i en teflonpanna med rapsolja.

Blanda den avsvalnade quinoan med grönsakerna.

Servera fetaostbollarna med quinoasallad och tsatsiki.