Inkokt lax med romsås och timjanmorötter
========================================

4 personer
----------

-	900 g potatis
-	600 g laxfilé i hel bit
-	1 citron
-	1 kruka dill

Skala och koka potatisen. Plocka dillen och lägg stjälkar för sig och kvistar för sig. Hacka kvistarna och ställ undan. Skär laxfileén i fyra delar, nästan rakt igenom. Filén ska hålla ihop, så skär inte igenom skinnet.

### Lag

-	2 liter vatten
-	3 msk salt
-	3 krm vitpeppar
-	3 krm svartpeppar
-	1 gul lök
-	3 msk vitvinsvinäger (tillsätts senare)

Skiva löken till lagen och blanda med övriga ingredienser (utom vinäger) och lägg i dillstjälkarna. Koka ca. fem minuter.

Dra kastrullen från plattan och tillsätt vinäger och lägg i fisken. Låt koka in i ca 12-17 minuter beroende på tjocklek.

### Timjanmorötter

-	3 dl vatten
-	1 tärning grönsaksbuljong
-	1 tsk torkad timjan
-	250 g morötter
-	150 g sockerärtor

Koka upp en liten kastrull med vatten, buljong och timjan. Skär morötterna i tunna slantar och koka ca. fem minuter. Lägg i sockerärterna den sista minuten. Häll av vattnet och lägg upp i en skål. Ringla över lite olja.

<br>

### Romsås

-	3 dl gräddfil
-	75 g röd stenbitsrom

Blanda till såsen och tillsätt hälften av de hackade dillkvistarna. Smaka av med salt och peppar.

Lyft försiktigt upp laxen med en hålslev och lägg den på ett fat. Strö över resten av dillen. Skär citronen i klyftor och lägg runt laxen.

Servera laxen ljummen med nykokt potatis, romsås, morötter, sockerärtor och ci- tronklyftor.
