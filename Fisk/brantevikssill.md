Brantevikssill
==============

-	1 kg sillfilé

### Lag

-	1 dl 24%-ig ättika
-	7 dl vatten
-	1/2 dl salt

### Inläggning

-	5 dl socker
-	2 gula lökar
-	2 röda lökar
-	1 citron
-	3 msk hel kryddpeppar
-	2 msk hel vitpeppar
-	2 lagerblad
-	1 stor knippa dill

Gör så här:

1.	Dra skinnet av sillfiléerna; varje filé blir då två mindre filéer. Lägg dessa i lagen och låt stå ett dygn i kylen.

2.	Ta upp filéerna och låt dem rinna av. Hacka löken och dillen. Riv skalet på citronen. Krossa kryddorna i en mortel. Blanda samman allt (utom fisken som fortfarande rinner av) med sockret.

3.	Varva sill och inläggning i en hög glasburk. Börja och sluta med ett lager av blandningen. Observera att någon vätska inte ska tillsättas, det kommer själv att vattna sig.
