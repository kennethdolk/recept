# Asiatiska fiskbiffar

## Fiskbiffar

- 600 g Torskfilé Färsk
- 0.2 st Purjolök
- 1 msk Färsk ingefära
- 1 st klyftor Vitlök
- 0.2 st Chilipeppar Röd
- 1/2 kruka koriander
- 1 st Lime
- 1 tsk Fisksås
- 1 st Ägg
- 1 tsk salt
- 3 krm svartpeppar
- 1 msk Rapsolja

Skär fisken i mindre bitar. Skölj och grovhacka purjolök och skala och grovhacka ingefära och vitlök. Skölj och
grovhacka chili. Lägg alltsammans i en matberedare och tillsätt koriander. Riv limeskal och pressa i saften. Tillsätt
fisksås, ägg, 1 rågad tsk salt samt peppar och mixa samman till en slät smet.

Forma smeten med vattensköljda händer till 8 biffar. Hetta upp olja i en stekpanna och stek biffarna på medelhög värme
ca 3 min på båda sidor tills de får en fin gyllenbrun stekyta. Sänk sedan värmen ordentligt och låt de bli klara i
pannan.

## Risnudelsallad

- 250 g Risnudlar
- 1 st Röd Paprika
- 1/2 Purjolök
- 100 g Cashewnötter Naturella
- 1/2 kruka koriander
- 225 g Edamamebönor
- 1 krm salt

Koka nudlarna enligt anvisning på förpackningen. Spola dem sedan i kallt vatten och lägg dem i en skål.

Skölj och strimla paprika och purjolök. Grovhacka cashewnötterna och koriandern. Blanda samman med nudlarna och tillsätt
sojabönorna.

## Dippsås

- 1 msk Färsk ingefära
- 1 st Lime
- 0.3 st Chilipeppar Röd
- 3 msk Japansk soja
- 1 msk Honung Flytande
- 1 msk Fisksås
- 2 msk Rapsolja

Skala och riv ingefära och skölj och riv skalet från limen. Skölj och finhacka chili. Blanda samman med limesaft, soja,
honung, fisksås och olja i en skål. Tillsätt dressingen till nudelsalladen och blanda om väl. Smaka av med lite salt.

Servera fiskbiffarna med risnudelsallad.