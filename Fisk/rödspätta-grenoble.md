Rödspätta Grenoble
==================

4 personer
----------

-	4 hela portionsspättor
-	ströbröd till panering
-	salt och peppar
-	4 citronklyftor

Salta och peppra fisken. Panera i ströbröd och stek i rikligt med smör i en stekpanna, ca 5 minuter på varje sida. Lägg upp fisken på tallrikar och håll dem varma i ugnen. Sila av smöret från pannan (om det har blivit för bränt) och gör ren pannan.

### Topping

-	100–150 g smör
-	1 finhackad gul lök
-	3 dl fint tärnade inlagda rödbetor
-	1 dl kapris
-	1 dl hackad dill

Hetta upp smöret i pannan och låt det bli lite brynt. Lägg i lök och stek en stund. Komplettera med rödbetor och kapris. Ta från värmen och avsluta med dillen. Häll över fisken.

Servera med citronklyftor och kokt potatis.
