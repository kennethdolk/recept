# Fetaostbollar med quinoasallad och tsatsiki

## 4 portioner

::: {.columns}
## Quinoasallad

-   4 portioner svart eller vit quinoa
-   2 avokado
-   250 g körsbärstomater
-   1 rödlök
-   75 g ruccola

## Tzatziki

-   1/2 gurka
-   3 dl turkyoghurt
-   1 riven vitlöksklyfta

## Fetaostbollar

-   300 g fetaost
-   1 ägg
-   1/2 dl vetemjöl
-   1 msk citronsaft
-   1 msk olivolja
-   1 dl pankoströbröd
:::

Koka 4 portioner quinoa enligt anvisningarna på paketet.

Riv gurkan grovt och låt rinna av i en sil. Pressa ut överflödig vätska.
Blanda med yoghurt och vitlök. Smaka av med salt. Ställ undan.

Dela avokadon och tomaterna. Skiva rödlöken. Lägg allt i en bunke och
blanda i ruccola eller annan blandsallad.

Smula ned fetaost i en ny bunke. Tillsätt ägg, vetemjöl, pressad citron
och olivolja. Salta och peppar. Rör runt ordentligt. Gör små bollar av
röran och vänd runt i ströbröd.

Stek fetabollarna gyllene i en teflonpanna med rapsolja.

Blanda den avsvalnade quinoan med grönsakerna.

Servera fetaostbollarna med quinoasallad och tsatsiki.
