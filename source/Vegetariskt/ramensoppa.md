# Vegetarisk ramensoppa
## 4 portioner

::: columns
## Soppa
- 4 klyfta(or) vitlök
- ett halvt knippe salladslök
- 200 gram shiitakesvamp
- 1,5 msk vitvinsvinäger
- 1 msk honung
- 3,5 msk soja, japansk, t.ex. shoyu
- 1,5 msk sesamolja
- 2 l vatten
- 4 tärningar grönsaksbuljong
- 3 tsk chilipeppar, finhackad
- 4 tsk ingefära, riven, färsk
- 0,5 msk rapsolja
- 200 gram äggnudlar, t.ex. Samyang Ramen

## Topping

- 2 st ägg
- ett halvt knippe salladslök
- 1/2 chilipeppar
- 100 gram böngroddar, färska
- 1 st lime
- 1/2 kruka koriander

## Krispig tofu
- 250 gram tofu
- 1 krm salt
- 0,75 dl maizena
- 0,5 tsk chiliflakes
- 0,5 tsk salt
:::

Skala och riv vitlök och ingefära samt finhacka chilipeppar till **soppan.** Fräs i lite rapsolja i en stor kastrull ca 30 sek.

Tillsätt vatten, grönsaksbuljong, soja, honung och vinäger och låt sjuda i 20 min. Skiva svampen och strimla salladslöken.

Tillsätt svamp, salladslök och sesamolja i buljongen och låt sjuda ytterligare 5 min. Koka nudlarna separat enligt
anvisning på förpackningen. Spola dem sedan kalla.

Fortsätt med **toppingen.** Lägg äggen i kallt vatten i en kastrull. Låt koka upp och sjud äggen ca 4-5 min. Spola dem i
kallt vatten. Skala och halvera äggen. Skölj och strimla salladslök och chilipeppar. Skölj böngroddarna och skiva limen
i klyftor.

Blanda maizena, chili och salt i en bunke. Tärna **tofun** och rulla runt den i maizenablandningen. Stek tofun krispig i
olja på medelhög värme. Häll av den på ett hushållspapper för att få bort överflödigt fett.

Lägg nudlarna i soppskålar och häll den varma buljongen över. Toppa med krispig tofu, ägghalvor, böngroddar,
salladslök, chili och koriander. Pressa över lite lime. Ät och njut!