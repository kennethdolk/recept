# Kaffeglass

## 800 g


- 75 g   kaffebönor
- 240 g  grädde
- 240 g  mjölk
- 200 g  mjölk
- 50 g   socker
- 15 g   glukossirap
- 15 g   mörk sirap
- 70 g   torrmjölk
- 1.5 g  salt
- 1 g    xanthan (1 krm)
- 36 g   äggula (2 ägg)
- 5 g    sherry (1 tsk)

Sätt sous vide på 77°. Blanda samman alla torra ingredienser (utom kaffet): socker,
torrmjölk, salt, xanthan. Separera gulorna i en liten skål. Häll den mindre delen mjölk,
glukossirap och mörk sirap i en mixer. Slå på mixern så att det skapas en virvel. Häll i
dom torra ingredienserna, kör på max i ca. 30 sekunder så att xanthanet blandas ut
ordentligt.

Förbered en 3-litersplastpåse genom att ställa den i en hög litersbehållare. Förbered ett
isbad.

Värm den större mängden mjölk och all grädde på spisen till 95°. Mal kaffebönorna grovt,
typ som ströbröd. Häll bönorna i plastpåsen. Häll på lite av gräddmjölken, precis så att
det blöter ner kaffet. Skaka runt lite och sätt en timer på 30 sekunder. Häll på resten av
gräddmjölken. Försök få ut så mycket luft som möjligt. Sätt en timer på 3 minuter och
skaka försiktigt under hela tiden.

Lägg påsen i isbadet och rör runt den. Kyl till ca. 7°.

Sätt en sil över mixern. Klipp av ett hörn på plastpåsen och häll över i silen. Låt stå i
10 minuter, rör om då och då med en spatel och tryck genom så mycket vätska som möjligt.

Tillsätt äggulor och kör mixern.

Tillsätt sherry och kör igen.

Häll över i en ny 3-literspåse, försök tömma ut luft. Kör i sous vide i 45 minuter. Plocka
upp och kyl i isbad. Låt mogna minst 8 timmar.

Kyl ner glassmaskinen och häll i mixen genom att klippa av ett hörn på påsen. Frys in
glassen. Behöver mjukna 20--30 minuter i kyl innan man äter den, ideal
serveringstemperatur är 12--14 minusgrader.

Recept hämtat från [underbelly](https://under-belly.org/ice-cream-flavor-coffee/), minskat
mängden till 800 g och förenklat något.