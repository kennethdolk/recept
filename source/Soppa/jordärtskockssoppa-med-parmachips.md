# Jordärtskockssoppa med parmachips

## 4 portioner

### Parmachips

-   4 skivor parmaskinka

Gör gärna parmachipsen i förväg. Om de går sönder kan du bryta dem i
bitar och dekorera soppan med dessa - det blir nästan enklare att äta.
Lägg 4 skivor parmaskinka på en bakplåtspapperklädd plåt och torka i
ugnen, 150°, i ca 25 minuter. Låt svalna på papper.

### Soppa

-   500 g jordärtskockor
-   3 potatisar
-   2 vitlöksklyftor
-   1 msk smör
-   1 1/2 dl vitt vin
-   1/2 l vatten
-   2 hönsbuljongtärningar
-   3 dl vispgrädde

Instruktioner:

1.  Skala jordärtskockorna och potatisen. Skär i bitar. Finhacka
    vitlöken.
2.  Fräs ingredienserna med smör i en tjockbottnad kastrull.
3.  Häll över vinet och låt det koka ihop i en minut. Tillsätt vatten
    och lägg i buljong- tärningarna. Rör om. Låt detta koka i 15 minuter
    tills allt är mjukt.
4.  Mixa soppan i en matberedare eller med en mixerstav. Rör i grädden
    och värm. Smaka av med salt och peppar.

### Garnering

-   8-10 timjankvistar till garnering, eller välj färsk krydda efter
    säsong och smak
-   grissini

Garnera med parmachips, timjan och ett par varv med svartpeppar. Servera
med grissini.
