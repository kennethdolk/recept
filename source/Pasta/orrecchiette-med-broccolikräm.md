# Orrecchiette med broccolikräm, mandel och quattrocento

Krångliga ord. Orrecchiette är en sorts pasta som ser ut som en liten
mössa och quattrocento en ost som påminner om parmesan. Nu kör vi.

Koka upp saltat vatten i en stor och en liten kastrull. Häll i

-   500 g orrechiettepasta

i den stora kastrullen och koka enligt paketet. Dela

-   1 bukett broccoli

i buketter och slanta stammen. Koka broccolin i den lilla kastrullen i 3
minuter. Häll av.

Grovriv

-   40 g quattrocento

och lägg i en hög mixerbunke tillsammans med

-   1/2 förpackning ruccola
-   1 dl mandel
-   1-2 vitlöksklyftor
-   1/2 dl olivolja
-   1/2 tsk salt
-   2 tsk vitvinsvinäger

Mixa tillsammans med den kokta broccolin och ca. 1 dl vatten från
pastakoket till en slät kräm. Smaka av med salt och svartpeppar.

Gör en tomatsallad på

-   1 förpackning cocktailtomater
-   1/2 förpackning ruccola

och en enkel dressing med

-   1/2 tsk vitvinsvinäger
-   1 tsk olivolja
-   1 krm salt

Blanda avrunnen pasta med broccolikräm. Smaka av med salt och
svartpeppar. Servera med tomatsalladen. Riv quattrocento över pastan.
