# Pasta Bolognese på högrev

## 4 personer

-   2 gula lökar
-   2 vitlöksklyftor
-   4 sardellfiléer i olja
-   2 morötter
-   100 g rotselleri

Skala och finhacka lök och vitlök. Finhacka sardellfiléerna. Skala och
tärna morötter och rotselleri fint. Fräs lök, vitlök och sardeller i
olja i en gryta/kastrull.

Tillsätt morot och rotselleri och fräs 3 minuter.

-   2 burkar körsbärstomater (à 400 g)
-   2 dl rött vin
-   1/2 tsk socker
-   2 msk finhackad rosmarin

Rör ner tomater, vin, socker och rosmarin. Låt koka ihop medan du
fortsätter med köttet.

-   1 kg högrev

Putsa och skär köttet i ca 2 cm stora tärningar. Krydda köttet med salt
och peppar. Bryn det i omgångar i olja i en stekpanna. Lägg över i
kastrullen/grytan.

Låt småkoka under lock i minst 1 1/2 timme, tills köttet är mört och
nästan faller isär. Rör då och då. Lyft av locket och låt småkoka utan
lock ytterligare 30 minuter. Smaka av med salt och peppar.

-   400 g pasta (t ex penne)
-   2 msk olivolja

Koka pastan enligt anvisning på förpackningen. Häll av pastan och vänd
ihop med såsen strax före servering.

-   Flagad parmesan
-   Ruccola

Servera med parmesan och ruccola.
