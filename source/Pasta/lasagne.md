# Lasagne

## 6 personer

Börja med att göra en omgång köttfärssås. Sätt ugnen på 250°.

### Bechamelsås (kan ersättas med 500g keso)

-   50 g smör
-   50 g vetemjöl
-   1 liter mjölk
-   1 tsk salt

Smält smöret till bechamelsåsen i en tjockbottnad kastrull och rör ner
mjölet. Hetta upp mjölken och tillsätt i omgångar under omrörning. Låt
koka upp innan du häller i mer mjölk. Se till att såsen inte klumpar
sig. Smaka av med salt.

### Lasagne

-   ca 15 förkokta lasagneplattor (10 x 20 cm)
-   100 g parmesan i bit

Smörj en ugnsfast form och täck bottnen med ett tunt lager köttfärssås
och bechamel. Lägg på ett lager lasagneplattor. Fortsätt att varva
köttfärssås, bechamel och lasagneplattor. Det översta lagret ska enbart
vara bechamelsås.

Riv över parmesanen och ställ in i ugnen i ca 20 minuter. Ta ut och låt
vila 10 minuter innan servering.
