---
layout: default
title: Dan dan-nudlar
parent: Gott
---
# Dan dan-nudlar

## 4 personer

- 1 msk sichuanpeppar

### Sechuansk chiliolja (6 dl)

- 50 g blandade torkade chilifrukter
- 3 msk (15 g) sichuanpeppar
- 500 ml rapsolja
- 4 mellanstora vitlöksklyftor
- 30 g färsk ingefära, krossad med bredsidan av en kniv
- 1 shalottenlök, grovt hackad
- 1 kanelstång
- 3 lagerblad
- 2 stjärnanis
- 1 msk fänkålsfrån

### Sås

- 2--3 msk jordnötssmör
- 1 msk sesamolja
- 2 msk varmt vatten
- 2 msk japansk soja
- 2 msk Chikiang eller balsamvinäger
- 2 tsk socker
- 1/2--1 dl sichaunsk chiliolja
- 1 riven klyfta vitlök

### Fläsk

- 200 g fläskfärs
- 1 msk Shaoxingvin (eller sherry)
- 1 msk japansk soja


### Till servering

- 500 g färsk spagetti, tagliatelle eller nudlar
- 70 g gröna blad, t.ex. spenat eller små pak choi (valfritt)
- 100 g böngroddar (valfritt)
- 1/2 dl jordnötter
- 4--5 tunt skivade vårlökar


**Chilioljan** räcker till många omgångar Dan dan-nudlar. Gör såhär när
den är slut. Ingredienserna kan variera beroende på vad du har hemma, men typ det som står
i receptet funkar bra. Klipp den torkade chilin i centimeterstora bitar, släng fröna.
Rosta chilin med 1 msk sichuanpeppar i en torr wok tills det börjar dofta och bli något
mörkt i kanterna, ca. 2 minuter. Mortla tills det liknar chiliflakes (inte till ett för
fint pulver). Ställ åt sidan.

Blanda resten av sichuanpepparn (2 msk) med övriga ingredienser i en wok. Hett upp på
medelvärme tills det börjar bubbla lätt. Oljan ska hålla 95°--105°. Koka tills löken är
gyllenbryn och oljan är aromatisk, ca. 30 minuter.

Sila oljan och släng kryddorna. Du kan spara vitlök och schalottenlök och ha som tillbehör
till andra rätter.

Häll tillbaks oljan i woken och tillsätt chili och sichuanmixen från morteln. Hetta upp
tills det börjar bubbla och håll oljan mellan 95°--105°. Koka i sju minuter och rör om då
och då. Ta bort från värmen och rör i 1 tsk salt, 1/2 tsk MSG (valfritt) och 2 msk vita
sesamfrön (valfritt). Låt svalna och häll över i en glasburk och förvara i kyl. Håller
flera månader eller ännu längre.

**Dan dan-nudlar**: rosta sechuanpepparn i en torr wok tills den börjar dofta, ca. en minut.
Mortla till ett fint pulver och ställ åt sidan.

Rör ihop jordnötssmör, sesamolja och vatten till en jämn smet. Blanda i övriga
ingredienser och rör runt tills sockret löst sig. Häll i hälften av den malda
sechuanpepparn.

Hetta upp en wok på hög värme tills den börjar ryka lätt. Häll i en msk rapsolja och
tillsätt fläskfärsen. Rör runt hela tiden och bryt sönder färsen så att det blir smuligt.
Stek tills överflödig vätska kokat bort. Strö över resterande sechuanpeppar och rör runt.
Stäng av värmen och snurra ner soja och vin på kanten av woken. Rör runt och låt stå.

Koka pastan. Spar lite av kokvattnet. Blanda pastan med såsen och tillsätt ev. kokvatten
för lösare konsistens. Lägg upp på tallrikar och toppa med stekt färs, jordnötter, vårlök
och eventuella andra tillbehör.