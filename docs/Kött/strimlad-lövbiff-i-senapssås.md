---
layout: default
title: Strimlad lövbiff i senapssås med parmesan
parent: Kött
---
# Strimlad lövbiff i senapssås med parmesan

## 4 personer

-   600 g lövbiff
-   1 gul lök
-   2 msk vitvinsvinäger
-   1 1/2 dl vitt vin (kan ersättas med vatten)
-   1 dl vatten
-   1/2 msk koncentrerad köttfond
-   2 msk dijonsenap
-   2 dl grädde
-   2 vitlöksklyftor
-   parmesanost

Skala och hacka löken fint. Fräs den sakta guldgul i en klick smör i en
kastrull. Tillsätt vinägern och låt den nästan koka in. Häll på vin,
vatten och fond och låt sjuda i 5 minuter.

Skala vitlöksklyftorna och hacka fint. Klicka i senapen, häll på grädden
och lägg i vitlöken. Låt puttra sakta under lock.

Skär lövbiffen i strimlor. Bryn den i smör och krydda med salt och
peppar. Sila såsen över köttet, låt alltsammans få ett uppkok och flaga
parmesan över före servering. Ris eller pasta passar bra till.
