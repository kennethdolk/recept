---
layout: default
title: Kikärtspasta (Pasta Strozzapreti Ceci)
parent: Pasta
---
# Kikärtspasta (Pasta Strozzapreti Ceci)

## 4 portioner

Skölj

-   500 g kikärtor (2 förpackningar)

och låt rinna av.

Koka

-   400 g Strozzapreti (långa makaroner, går bra med rigatoni)

Hacka

-   2 vitlöksklyftor
-   1/2 chilipeppar
-   3 kvistar färsk rosmarin

Fräs i en stekpanna med olivolja. Tillsätt kikärtorna och fräs
ytterligare någon minut. Tillsätt

-   1 dl vitt vin

och koka upp.

Ta ca 2/3 av fräset och lägg i en mixerkanna. Tillsätt:

-   1/2 dl olivolja

och mixa till en slät sås. Späd med 1-2 dl pastavatten till lagom
konsistens.

Smaka av med salt och peppar.

Lägg tillbaka såsen i stekpannan och rör ihop med resterande hela
kikärtor.

Vänd ihop med den kokta pastan, späd ev. med lite pastavatten och
olivolja.

Servera med nyriven parmesan.
