---
layout: default
title: Piroger med fetaost och spenat
parent: Vegetariskt
---
# Piroger med fetaost och spenat

## Fyllning

- 1 gul lök
- olivolja (till stekning)
- 150 g babyspenat (färsk)
- 6 soltorkade tomater
- salt
- svartpeppar
- 150 g fetaost

Sätt ugnen på 225°.

Hacka löken till fyllningen. Fräs den i lite olja i en stekpanna i några minuter. Tillsätt babyspenaten och fräs i ett
par minuter till, tills spenaten har "vissnat". Strimla de soltorkade tomaterna och låt dem fräsa med i någon minut.
Krydda med salt och peppar och ställ åt sidan så länge så att blandningen svalnar. Tillsätt då smulad fetaost.

## Deg

- 10 dl vetemjöl
- 1 tsk bakpulver
- 1,5 tsk salt
- 200 g smör
- 3,5 dl vatten (kokande)
- 1 ägg (+ lite vatten, till pensling)
- 1 msk sesamfrön (att toppa med)

Blanda ihop vetemjöl, bakpulver och salt i en bunke. Lägg i skivor av smöret och häll över det kokande vattnet. Rör ihop
till en smidig deg. Dela degen i 10 delar. Tryck ut rundlar, ca 15 cm i diameter. Degen klibbar inte och är elastisk och
fin, så det går enkelt att göra med händerna.

Lägg en klick fyllning på varje rundel och vik över degen. Nyp ihop degen så att fyllningen inte kan rinna ut. De ska se
ut ungefär som små calzone.

Lägg pirogerna på en plåt med bakplåtspapper och pensla med ägg uppvispat med lite vatten. Strö sesamfrön över pirogerna
och grädda dem mitt i ugnen i ca 20-25 minuter, tills de har fått fin färg.