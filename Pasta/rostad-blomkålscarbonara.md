# Rostad blomkålscarbonara
## 4 portioner

- 4	portioner pasta, valfri sort
- 1 st	blomkålshuvud, ca 800 g
- 2 dl	hasselnötter, hackade
- 1-1,5 dl	lagrad hårdost, riven
- 2 st	ägg, lätt uppvispade
- 1 dl	crème fraiche
- 3 msk	persilja, hackad
- salt, svartpeppar, timjan, olivolja

1. Sätt ugnen på 225°.

2. Skiva blomkål eller dela i buketter, lägg i ugnsform. Ringla över olja, blanda ner salt, peppar och timjan. Rosta gyllene ca 15 minuter, lägg i nötterna mot slutet.

3. Koka pastan al dente enligt instruktionerna på förpackningen (lite tuggmotstånd kvar). Häll av, men spara lite pastavatten.

4. Blanda ner samtliga ingredienser direkt i ugnsformen. Späd med pastavatten om du önskar en lösare konsistens på såsen. Smaka av med salt och peppar. Strö på persilja.
