Kycklingterrine
===============

Förrätt till 8 personer
-----------------------

### Syltade morötter och rödlök

-	1 dl 12% ättika
-	2 dl socker
-	3 dl vatten

Rör ihop eller koka lagen och låt svalna en aning.

-	400 g morot
-	eventuellt palsternacka, blomkål
-	2 rödlökar

Hyvla morötterna tunt och skiva rödlöken. Lägg i en bunke och slå lagen över. Låt stå flera timmar.

### Kycklingterrine

-	700 g kycklingfärs
-	1 paket bacon
-	1/4 st purjolök
-	1 st ägg
-	1 dl vispgrädde
-	ärtskott till dekoration

Gör så här:

1.	Sätt ugnen på 150 grader.
2.	Kör den väl kylda kycklingfärsen i mixer. Ha i salt, lite i taget, tills färsen "knyter sig".
3.	Blanda ner ägg och peppar och mixa vidare. Stanna och tillsätt grädden. Kör vidare men inte för länge, då finns risk för att smeten skär sig. Blanda i stället klart i en bunke.
4.	Strimla bacon och purjolök och blanda ner i smeten.
5.	Klä en patéform i plastfolie och slå i smeten. Täck med foliet. Dunka formen hårt ett par gånger så att smeten sätter sig ordentligt.
6.	Fyll en långpanna med vatten och ställ formen där i. Grädda i vattenbad i ugnen cirka 1 timme tills terrinen stelnat.

Servera terrinen med majonnäs, syltade morötter, rödlök och ärtskott
