Biff Barbacoa
=============

6-10 personer
-------------

Baserat på [recept från Serious Eats](http://www.seriouseats.com/recipes/2012/04/tender-beef-barbacoa-chipotle-tacos-recipe.html). Sätt ugnen på 125 grader.

- 1 torkad ancho chili
- 1 torkad poblano chili

Ta bort frön och skaft från chilin. Lägg dom i en kastrull och rosta ca. 2-5 minuter. Häll på:

- 5 dl kycklingbuljong

och låt sjuda i 5 minuter. Ställ undan.

Skiva 2 cm tjocka skivor av

- 1,5 - 2 kg helt nötkött, t.ex. högrev

och stek en skiva i taget i en stekgryta med lite olja. Lägg undan köttet på en tallrik så länge. Sänk värmen, häll i ett par matskedar olja och stek:

- 1 finhackad lök
- 6 hackade vitlöksklyftor

tills dom blir bruna och mjuka på gränsen till brända. Ca. 10 minuter. Tillsätt:

- 2 tsk mald spiskummin
- 1/2 tsk mald kryddnejlika
- 2 tsk torkad oregano

och rör tunt i 30 sekunder. Lägg i:

- 2 chipotle chili i adobo-sås + 2 msk sås
- 1/2 dl äppelcidervinäger
- 5 dl kycklingbuljong

Skrapa upp bruna bitar från botten av grytan. Låt koka ner till ca. hälften. Häll sedan i dom rostade chilifrukterna i kycklingbuljong tillsammans med:

- 2 tsk fisksås

Mixa till en slät sås med stavmixer. Tillsätt det skivade köttet och

- 2 lagerblad

Lägg på ett lock på glänt och ställ in i ugnen. Låt koka i 4 timmar, vänd på köttet då och då. Klart när en provsticka enkelt går igenom köttet.

Lyft upp köttet. Koka ner vätskan till 3-4 dl. 

Kan serveras omedelbart, men utvecklar ännu mer smak om man lägger kött tillsammans med sås i en lufttät förpackning i kylen upp till fem dagar. Dra isär köttet med två gafflar vid servering och värm upp med såsen. Smaka av med salt och peppar.

Servera med tacoskal eller burritos, picklad rödlök, mangosalsa, lime, koriander, guacamole eller något annat du kan komma på.