Grova öländska kroppkakor
=========================

20–24 stycken
-------------

-	1 liter kokt kall potatis
-	3 liter rå potatis
-	1 1/2 tsk salt
-	2 msk mjöl

Pressa den kokta potatisen. Riv den råa potatisen och krama ur all vätska genom en handduk. Blanda de två potatisvarianterna med salt och mjöl.

### Fyllning

-	200 g fläsk
-	1 lök
-	1 tsk malen kryddpeppar
-	salt

Skär fläsket i tärningar, hacka löken fint, rör ihop och krydda med salt och kryddpeppar. Stek i en stekpanna, lägg sedan upp det på en tallrik och låt kallna.

Gör en bulle av potatisen, gör en grop och fyll med fläsket. Rulla ihop. Repetera tills det inte finns mer potatis.

Koka 2–3 liter vatten i en 3–4 litersgryta och häll i 2 msk salt.

Lägg försiktigt i kroppkakorna i kokande vatten, och låt koka i 50 minuter från dess att alla ligger i grytan.

Servera med kaffegrädde, lingon, smält smör och sirap.
