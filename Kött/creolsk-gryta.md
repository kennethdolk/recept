Creolsk gryta
=============

6 personer
----------

-	1 kg fläskfilé
-	300 g stark korv
-	1 burk syltlök
-	200–300 g svarta oliver
-	1 dl hackad ättiksgurka
-	1 röd paprika
-	6 dl vispgrädde
-	2 msk vetemjöl

Gör så här:

1.	Skär bort senor och hinnor från fläskfilén. Skiva i centimetertjocka skivor. Dela korven i mindre bitar. Skiva upp paprikan i stavar. Häll av lagen från syltlöken.
2.	Hetta upp lite smör i en gryta. Bryn fläskfilén, krydda med salt och peppar. Lägg i korven och syltlöken och låt steka några minuter.
3.	Pudra över vetemjölet och häll på grädden. Sjud under lock i ca 20 minuter.
4.	När det börjar bli färdigt är det dags att lägga i oliverna, gurkan och paprikan. Låt det blir varmt och smaka av med salt och peppar, spetsa ev. med tabasco eller sriracha.
5.	Servera med ris, ett gott bröd och en grönsallad.
