# Larb
## 4 personer

Lägg

* 2 msk jasminris

i en torr, kall kastrull eller stekpanna. Rosta det gyllenbrunt på svag värme. Skaka pannan så att allt blandas och får
färg runt om. När du tror att det är klart, låt det steka ännu lite längre. Låt svalna. Stöt i mortel till en
ströbrödslik form. Kan sparas och användas senare.

Koka

* 4 portioner jasminris

Skala och finhacka

* 3	vitlöksklyftor

och lägg i en liten skål.

Skiva

* 2 röda thaichili med kärnor
* 1 rödlök
* 3 salladslökar

och lägg i en bunke.

Hacka

* 1 kruka koriander

Hetta upp en stekpanna på hög värme. Tillsätt lite rapsolja och vitlöken. Rör om och vänd ner

* 500 g fläskfärs (kan gå bra med kalkon eller kyckling också)
* 1,5 msk fisksås

Stek färsen smulig under omrörning. Tillsätt lök och chili när allt är genomstekt.

Pressa juice från

* 1 lime

och vänd ner det rostade riset. Gillar alla koriander kan den blandas i färsen nu, annars får du servera den separat.

Plocka

* 1 romansalladshuvud

och servera färsen i salladsbladen tillsammans det kokta jasminriset.
