Jamie’s Beef and Stout pie
==========================

4 personer
----------

-	2 selleristjälkar
-	2 morötter
-	2 gula lökar
-	500-700 g nötkött (t ex högrev eller fransyska)
-	50 cl Guinness eller annan stout eller porter
-	400 g krossade tomater
-	2-3 lagerblad

Gör så här:

1.	Skär ner grönsakerna grovt och fräs med rikligt med olivolja i en tjockbottnad kastrull i ca. 10 minuter.
2.	Skär under tiden nötköttet i grytbitar. Ta upp grönsakerna och bryn nötköttet i kastrullen.
3.	Lägg tillbaks grönsaker och pudra över en rågad matsked vetemjöl. Blanda runt och häll på öl, tomater, lagerblad. Krydda med salt och peppar.
4.	Låt koka upp och sjud på spis (eller i 125° ugn) i minst tre timmar.

### Potatismos

-	1,2-1,5 kilo potatis
-	smör
-	mjölk

Skala potatis och gör ett stadigt mos med mycket smör.

När grytan kokat klart kan du ev. smaka av med lite worcestershiresås, salt och peppar. Red med lite maizenaredning om det behövs, såsen ska vara ganska tjock.

Bred moset ovanpå grytan. Tryck ner lite färsk rosmarin och ringla över olivolja. Gratinera i ugn på 200° tills moset blir vackert gyllenbrunt.
