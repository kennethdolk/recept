# Grillad fläskkarré med nektarinsallad och klyftpotatis
## 4 personer

Sätt ugnen på 225 grader. Klyfta

* 800 gram potatis

och lägg i en långpanna med bakplåtspapper. Ringla över lite olivolja, salt och svartpeppar. Tillaga i övre delen av ugnen 45 min, eller tills potatisen är klar.

Om du vill grilla, tänd grillen.

## Nektarinsallad
Tärna:

* 3 nektariner
* 2 tomater

Skiva

* 1 knippe vårlök

Tillsätt finrivet skal och pressad saft av

* 1/2 lime

och finriv

* 1 bit ingefära (ca. 1 msk)

Ingefäran kan vara stark, tillsätt inte allt på en gång. Blanda väl, smaka av och tillsätt ev. mer ingefära.

## Marinad
* 2 msk olja
* 2 msk röd currypasta
* 1 msk honung
* 1/2 tsk salt
* 2 msk japansk soja
* 1 tsk sriracha

Blanda ingredienserna till marinaden i en bunke.

Skär

* 600 g fläskkarré

i 4 skivor och stek eller grilla 3-4 min per sida, eller tills den är genomstekt.
 
Strimla den nygrillade fläskkarrén och vänd ner i marinaden. Låt stå i några minuter.

Servera med lite japansk soja, nektarinsallad och klyftpotatis.
