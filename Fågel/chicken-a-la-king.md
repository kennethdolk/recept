# Chicken à la King

Koka

* 4 portioner basmatiris

När det är 3-4 minuter kvar på riset häll eventuellt i

* 1-2 dl ärtor eller sojabönor

Skiva

* 250 g färska champinjoner

och fräs i en stekgryta på medelstark värme. Passa under tiden på att skiva och strimla

* 1 gul lök
* 1 röd paprika
* 1 grön paprika

Låt grönsakerna fräsa med svampen i några minuter. Strö över

* 2-3 msk vetemjöl

och häll på

* 2 1/2 dl matlagningsgrädde
* 2 1/2 dl vatten
* 1 smulad buljongtärning

Låt puttra några minuter. Dra under tiden skinnet av

* 1 färdiggrillad kyckling

och skär den i små bitar.

Smaka av med tabasco, salt och peppar.

Tillsätt kycklingköttet och sänk plattan till låg värme. Strö över

* klippt persilja

och servera med ris och ärtor.
