Kyckling med citronquinoa och fikonsky
======================================

4 personer
----------

-	4 kycklingbröstfiléer
-	2 vitlöksklyftor

Sätt ugnen på 175°. Bryn kycklingen i lite olja i en stekpanna. Krossa vitlöksklyftorna och låt dem steka med kycklingen. Lägg kycklingen i en ugnssäker form. Stek klart i ugnen i ca 8 minuter tills köttsaften är klar.

### Citronquinoa

-	2 dl quinoa (alt bulgur/couscous)
-	150 g shiitakesvamp
-	125 g haricots verts
-	1 citron (rivet skal)
-	2 bladpersiljekvistar
-	1 ask/påse spenat (80 g, gärna baby-)
-	6 plommontomater

Koka quinoan enligt anvisning på förpackningen. Ansa och stek svampen i smör. Salta och peppra. Koka haricots verts i lättsaltat vatten tills de är mjuka. Blanda med quinoa, citronskal, strimlad persilja, spenat och tomatklyftor.

### Fikonsky

-	1 schalottenlök
-	1/2 dl balsamvinäger
-	4 dl kycklingbuljong (tärning eller konc fond + vatten)
-	1 msk maizena (majsstärkelse)
-	3 torkade fikon

Skala och finhacka schalottenlöken och fräs den mjuk i smör. Häll på vinägern och låt koka upp. Häll i kycklingbuljong och koka tills hälften återstår. Red med maizena, utrörd i lite vatten. Hacka fikonen och lägg dem i såsen.
