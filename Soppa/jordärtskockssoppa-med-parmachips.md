Jordärtskockssoppa med parmachips
=================================

4 portioner
-----------

### Parmachips

-	4 skivor parmaskinka

Gör gärna parmachipsen i förväg. Om de går sönder kan du bryta dem i bitar och dekorera soppan med dessa - det blir nästan enklare att äta. Lägg 4 skivor parmaskinka på en bakplåtspapperklädd plåt och torka i ugnen, 150°, i ca 25 minuter. Låt svalna på papper.

### Soppa

-	500 g jordärtskockor
-	3 potatisar
-	2 vitlöksklyftor
-	1 msk smör
-	1 1/2 dl vitt vin
-	1/2 l vatten
-	2 hönsbuljongtärningar
-	3 dl vispgrädde

Instruktioner:

1.	Skala jordärtskockorna och potatisen. Skär i bitar. Finhacka vitlöken.
2.	Fräs ingredienserna med smör i en tjockbottnad kastrull.
3.	Häll över vinet och låt det koka ihop i en minut. Tillsätt vatten och lägg i buljong- tärningarna. Rör om. Låt detta koka i 15 minuter tills allt är mjukt.
4.	Mixa soppan i en matberedare eller med en mixerstav. Rör i grädden och värm. Smaka av med salt och peppar.

### Garnering

-	8-10 timjankvistar till garnering, eller välj färsk krydda efter säsong och smak
-	grissini

Garnera med parmachips, timjan och ett par varv med svartpeppar. Servera med grissini.
