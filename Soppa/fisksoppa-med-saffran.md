# Fisksoppa med saffran
## 4 portioner

- 400 g torskfilé, sej eller hoki
- 300 g laxfilé
- 1/2 purjolök
- 1/2 gul lök
- 1 msk smör
- 1 vitlöksklyfta
- 1 1/2 tsk salt
- 1 tsk timjan
- 1 tsk basilika
- 2 1/2 dl torrt vitt vin
- 1 1/2 fiskbuljongtärning
- 2 dl vispgrädde
- 1 dl crème fraiche
- 2 dl vatten
- 1 pkt saffran (à 0,5 g)
- 300 g räkor med skal
- 1 burk musslor (à 150 g)
- 1 1/2 tsk tomatpuré


1. Tina fisken om den är fryst. Skölj och strimla purjon. Skala och hacka löken.
2. Smält smöret i en stor gryta eller tjockbottnad kastrull. Fräs löken och purjolöken ett par minuter tills de blivit
   glansiga och genomskinliga. Pressa i vitlök. Rör ner tomatpuré, timjan och basilika. Låt detta fräsa med en kort
   stund.
3. Tillsätt vin och buljongtärning. Koka ett par minuter. Rör ner grädde, crème fraiche, vatten och saffran. Sjud i 15
   minuter. Smaka av med salt. Öppna timer: 15 minuter
4. Skär fisken i munsbitar, lägg i grytan och sjud i ytterligare 7 minuter. Öppna timer: 7 minuter
5. Skala räkorna. Tillsätt dem och de avrunna musslorna. 

Till servering: Hetta upp och servera genast, gärna med vitlöksmajonnäs och ett varmt bröd.