Bröd i gryta
============

-	660 g kallt vatten
-	5 g jäst (som en kikärta) eller 100 g surdeg
-	21 g salt
-	780 g vetemjöl special
-	80 g grovt rågmjöl

På kvällen:

1.	Blanda ut jäst eller surdeg i vattnet och tillsätt salt.
2.	Rör ut mjölet i 30 sekunder och låt jäsa i 12-18 timmar.

Morgonen efter:

1.	Häll ut degen på mjölat bakbord och dela i två delar. Forma två bröd: Ta tag
i en flik och vik in tvärsöver. Repetera tills du format ett runt degämne. Vänd
uppochner och forma till ett bröd. Lägg i jäskorg med mjölad handduk och skarven
uppåt.
2.	Sätt in en gjutjärnsgryta med lock på nedre falsen i ugnen. Sätt den på 300
grader. Låt bröden jäsa en timme medan ugnen blir varm.
3.	Vänd ner det ena brödet i den varma grytan. Skåra toppen. Baka 25 minuter med lock på. Sänk värmen till 225 grader, ta av locket och baka ytterligare 25 minuter. Låt svalna på galler.
4. Sätt ugnen på 300 grader igen med grytan i. Upprepa steg 3 med det andra brödet när ugnen blivit varm.
