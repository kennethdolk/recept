# Pizza

## 2 pizzor

### Deg

-	3 dl 37°-gradigt vatten
-	25 g jäst
-	2 msk olja
-	1 tsk salt
-	ca 500 g vetemjöl + lite extra mer till utbakning

Häll vattnet i en degbunke. Lös upp jästen, tillsätt olja och salt. Blanda i mjölet i omgångar. Ta upp degen på bakbordet och knåda den smidig under några minuter. Låt jäsa under bakduk på dragfri plats under 30 minuter eller ett dygn i kylen.

### Tomatsås

-	2 st hackade schalottenlökar
-	1 msk olja
-	400 g hela tomater på burk
-	1/2 tsk stött basilika
-	1/2 tsk stött oregano
-	1/2 st söndersmulat lagerblad
-	1 liten vitlöksklyfta
-	salt och peppar

Fräs löken mjuk i oljan. Tillsätt tomaterna, saltet, kryddorna och vitlöken. Krossa tomaterna med en gaffel. Koka ihop ett par minuter och mixa med mixerstav. Låt svalna. Sätt ugnen på 275°.

### Topping

-	200 g riven ost
-	svarta oliver, skivad pepperonikorv, skinka, rödlök, ruccola, skivade champinjoner

Kavla ut pizzadegen till en rektangel och lägg i en braspanna. Bred ut tomatsåsen och lite av den rivna osten. Lägg på fyllningen och avsluta med att strö på resten av osten.

Grädda pizzorna på nedre falsen i ugnen under 7–10 minuter.
