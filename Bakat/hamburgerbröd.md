Hamburgerbröd
=============
8 stycken
---------
- 25 g jäst
- 2,5 dl mjölk, fingervarm

Smula ner jästen i en bakmaskin och tillsätt mjölken, blanda tills jästen löst sig.

Väg under tiden upp:
- 75 g smör
och kör i mikron i 45 sekunder så att det blir lite mjukt.

Blanda
- 480 gram (8 dl) vetemjöl special
- 1/2 tsk salt
- 1 tsk socker

i en bunke. Veva runt lite lätt och häll i bakmaskinen. Avsluta med att lägga i:

- 1 ägg

Kör bakmaskinen i tio minuter. Degen kommer att vara lite kladdig.

Täck med plastfolie och jäs i en halvtimme tills den är dubbelt så stor.

Tryck ur luften ur degen och dela i åtta lika stora bitar. Forma till runda bollar och lägg dom på en plåt med bakplåtspapper, platta till med handflatan så dom blir ca en cm tjocka.

Täck med en bakduk och jäs i en timme, sätt ugnen på 225 grader.

Vispa upp:
- 1 ägg
- en skvätt vatten
- en nypa salt

och pensla bröden. Toppa eventuellt med t.ex:

- sesamfrön

Kör i ugnen tio minuter tills dom är lagom gyllenbruna.